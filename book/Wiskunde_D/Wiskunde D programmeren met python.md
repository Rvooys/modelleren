# Programmeren in python

In klas 4vwo gaan we een maand lang leren Numeriek Programmeren. Daartoe gebruiken we als taal Python. (meer info: python.org).

Bij het vak natuurkunde is numeriek modelleren een verplicht onderdeel, waarbij je bijvoorbeeld een valbeweging met luchtwrijving gaat modelleren en matchen met de werkelijkheid, om zo achter waarden van variabelen te komen die je niet op een analytische manier kan achterhalen.

De insteek is dat je een introductie krijgt in het programmeren, je gaat daartoe kleine programma's leren schrijven om (wiskundige) problemen op te lossen. Daarbij leer je algoritmisch denken, maar ook hoe je antwoorden kunt opzoeken, hoe je omgaat met foutmeldingen, etc. Ook komt kort het omgaan met chatgpt langs.

Achtereenvolgens leer je 
- wat je zoal kan programmeren met python.
- wat variabelen als strings, integers, floats, etc zijn
- hoe je een loop maakt met for en while
- voorwaardes else if en elif.

Dit wordt ondersteund met korte opdrachten tijdens de uitleg en grote opdrachten aan het eind. Er zal ook een pagina zijn met alle uitwerkingen, mocht je er toch echt niet uit komen.


**Hoe werk je met dit document:
Bovenaan de pagina zie je een klein raketje (Live Code), als je daar op klikt wordt er eerst van alles ingeladen, dat duurt eventjes. Het schermpje hieronder geeft een stukje code die je kan bewerken en kan 'runnen'. Je ziet dan direct de output van deze code. 

Let op, zodra je de pagina ververst, zal al je code ook weer gewist worden. Wil je graag in een omgeving werken waar jouw input ook wordt opgeslagen, raad ik google colab aan, of je installeert Visual Studio Code (via anaconda.org). Je kan googlen hoe dit allemaal werkt. 


Aan de linkerkant zie je genummerd de verschillende hoofdstukken. Als je nog helemaal niet kan programmeren, begin gewoon bij het begin, je wordt stapsgewijs door de wereld van programmeren geleid. 
Kan je al wat, scroll dan even door de onderwerpen heen en maak de eindopdrachten. 